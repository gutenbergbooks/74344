<!DOCTYPE html>
<html lang="eo">
<head>
<meta charset="UTF-8">
<title>Perdita kaj retrovita | Project Gutenberg</title>
<link rel="icon" href="images/cover.jpg" type="image/x-cover">
<style>
body {
   margin-left: 10%;
   margin-right: 10%;
   }

h1, h2 {
   text-align: center;
   clear: both;
   }

.s2, .s3, .s4, .s5, .s6 {
   text-align: center; /* all headings centered */
   clear: both;
   }

.s2 {font-size: 30px;}
.s3 {font-size: 24px;}
.s4 {font-size: 18px;}
.s5 {font-size: 14px;}
.s6 {font-size: 12px;}

p {
   margin-top: .60em;
   text-align: justify;
   margin-bottom: .60em;
   }

hr {
   width: 50%;
   margin-top: 1em;
   margin-bottom: 1em;
   margin-left: 25%;
   margin-right: 25%;
   clear: both;
   }

hr.tb {
   width: 45%;
   margin-left: 27.5%;
   margin-right: 27.5%;
   }

hr.chap {
   width: 65%;
   margin-left: 17.5%;
   margin-right: 17.5%;
   }
   
.mt1 {
   margin-top: 1em;
   }

@media print {
   hr.chap {
   display: none;
   visibility: hidden;
   }
   }

hr.full {
   width: 95%;
   margin-left: 2.5%;
   margin-right: 2.5%;
   }

.pagenum { /* uncomment the next line for invisible page numbers */
    /*  visibility: hidden;  */
    position: absolute;
    left: 92%;
    font-size: small;
    text-align: right;
    font-style: normal;
    font-weight: normal;
    font-variant: normal;
    text-indent: 0;
} /* page numbers */

div.chapter {
   page-break-before: always;
   }

.center {
   text-align: center;
   }

.left15 {
   text-align: left;
   margin-left: 15%;
   }

.right15 {
   text-align: right;
   margin-right: 15%;
   }

.intro {
   width: 70%;
    margin: 0 auto;
}

.smcap {
   font-variant: small-caps;
   }

.italic {
   font-style: italic;
   }

.gesperrt {
   letter-spacing: 0.2em;
   margin-right: -0.2em;
   }

.indent {
   margin-left: 2em;
   text-align: justify;
   }

img {
   max-width: 100%;
   height: auto;
   }

.transnote {
   background-color: #e6f7ff;
   color: black;
   padding: 0.5em;
   margin-bottom: 0.5em;
   font-family: sans-serif, serif;
   }

   /* Advertisement on last page */
.ad {
   background-color: #ffffcc;
   color: black;
   margin-left: 0;
   margin-right: 0;
   padding: 2em;
   margin-bottom: 2em;
   font-family: sans-serif, serif;
   }

   /* Ĉar answers in ad */
.char {
   background-color: #ffffcc;
   color: black;
    margin: 0 auto;
   width: 80%;
   text-indent: -2em;
   text-align: left;
   padding: 0.5em;
   }

</style>
</head>
<body>

<!-- Page Nr: 0 -->
<div class="chapter center mt1">
   <img src="images/cover.jpg" alt="Perdita kaj retrovita">
</div>

   <hr>

<!-- Page Nr: 1 -->
<span class='pagenum'>
   <a id="Page_1">[1]</a>
</span>
<div class="chapter center">
   <h1>Perdita kaj retrovita</h1>
   <p class="s4">ORIGINALA RAKONTO</p>
   <p class="s6">DE</p>
   <p class="s2">ÉMILE BOIRAC</p>
   <p class="s5">Rektoro de la Dijona Universitato</p>
   <img src="images/logo.jpg" alt="Eldonisto kolofono">
   <p class="s4">
      PARIS<br>PRESA ESPERANTISTA SOCIETO<br>
      33, RUE LACÉPÈDE, 33
   </p>
   <p class="s6 mt1">
      Kolekto de «Lingvo Internacia»
      <br>N<sup>o</sup> 5
   </p>
</div>

<!-- Page Nr: 2 -->
<span class='pagenum'>
    <a id="Page_2">[2]</a>
</span>
   <hr>

<!-- Page Nr: 3 -->
<span class='pagenum'>
    <a id="Page_3">[3]</a>
</span>
<div class="chapter">
   <p class="s3">PERDITA KAJ RETROVITA</p>
   <p class="center smcap mt1">De Émile Boirac</p>
   <p class="intro italic mt1">
      Infanoj miaj, aŭskultu tre malnovan fabelon, kiun
      al mi rakontis iam mia patrino dum sendorma vespero.
   </p>
</div>

<div class="chapter mt1">
   <h2>LA REĜA FAMILIO</h2>

   <p class="mt1">
   En malproksima lando estis iam reĝo, kiun oni nomis Diskareso la
   Fierega, tiel malhumila kaj malafabla estis lia humoro! Malŝate
   ridaĉis<a id="FNanchor_1" href="#Footnote_1" class="fnanchor">[1]</a> lia buŝo, kaj liaj okuloj, sub flavruĝaj brovegoj, pro
   kia ajn kontraŭaĵeto, ekflamis de kolero. Li vivadis ĉirkaŭata de
   teruro kaj malamo.</p>

   <p>
   <a id="Footnote_1" href="#FNanchor_1" >[1]</a> <span class="italic">Ridaĉi</span>: malbone, moke ridi.
   </p>

   <p>Feliĉe apud li la dolĉa kaj bona reĝino, malsevera Aristino,
   filino de la granda Artuso, disverŝis ĉirkaŭ si la parfumon de siaj
   virtoj. Ĉiam preta helpi al la malriĉularo, ŝi havis koron plenan je
   kompato por ĉiuj malfeliĉuloj, kies mizeron ŝi dolĉigis kaj malsaton
   satigis per sia reĝina mano. Tial, kiom ofte ŝia boneco kvietigis la
   koleron de ŝia sovaĝa edzo! Sed kio faris ŝin ankoraŭ pli
   respekteginda, tio ĉi estis ŝiaj du infanoj, Rozlilio kaj Orludviko.
   </p>

   <p>El ambaŭ, la filino, Rozlilio, estis la unuenaskita. Apenaŭ
   ŝi atingis la dekkvaran jaron, kaj
<!-- Page Nr: 4 -->
<span class='pagenum'>
    <a id="Page_4">[4]</a>
</span>
   sur ŝia blanka frunto kaj en ŝiaj bluaj okuloj radiadis gracieco,
   kiel tagiĝo en pura ĉielo. Lizo estis ŝia vera nomo, sed ŝi estis
   tiel roza kaj tiel blanka, ke ĉiuj alnomis ŝin «Rozlilio». Ŝia
   simplanima rideto elmontris bonkorecon. Kiam Aristino eliris kune
   kun ŝi, la tuta popolo amasiĝis kaj vete laŭdadis ilin, pensante,
   ke ĝi vidas anĝelojn.</p>

   <p>Ludviko estis sepjara: eĉ li ankoraŭ havis longan kaj flugantan
   en la vento sian oran hararon, kiu nekonis la tondilan feron. Ho! Kiel
   ĉarma infano li estis, kun senkulpa kaj pura animo! Kiam sub la nuba
   frunto de Diskareso ekmurmuregis fulmotondro, Luĉjo, apogante sian
   blondan kapon sur lian bruston, per unu rigardo de siaj amplenaj
   okuloj, kvietigis unumomente la ventegon. Kaj sendube en la tuta
   universo li estis la sola mortema estaĵo, kiun amis la fieregulo.</p>
</div>

<div class="chapter mt1">
   <h2>LA SORĈISTINO</h2>

   <p>Jen ian tagon, la reĝo ĉasis cervojn kaj kapreolojn, rajdante en
   sia vastega parko tiel granda kiel arbarego, kie la bruaro de la
   malproksima urbo estingiĝis.</p>

   <p>Jam aŭtuno senfoliigis la grandajn kverkojn kaj la vojoj estis
   plenaj je disŝutita branĉaro. Brunruĝaj agarikoj, tute ŝvelantaj de
   veneno, sin rondlinie kaŝis sub la palega herbaro, kaj, flugante tra
   fulmokolora ĉielo, nigra bando da korvoj elĵetis sian krion funebran.
   </p>

   <p>Dume, forlogita de la ĉasa fervoro, la reĝo troviĝis for de ĉiuj
   siaj akompanantoj, kiam subite, ĉe fleksiĝo de vojeto, li ekvidis
   maljunulinon kurbiĝantan preskaŭ ĝis la tero, vestitan en ĉifonaĵoj,
<!-- Page Nr: 5 -->
<span class='pagenum'>
    <a id="Page_5">[5]</a>
</span>
   kiu kolektas lignon por fari el ĝi branĉofaskon.</p>

   <p>Ŝi vidis lin alvenantan kaj silente atendadis, fiksante al li
   siajn strigajn okulojn. Ŝia hoka nazo kaŝis la buŝon kaj mentonon, kaj
   ŝia duonfleksita korpo pezis sur bastonon.</p>

   <p>Malkvieta pro tiu ruzoplena rigardo, kaj mirigita pro enesto en
   la parko de tiu sintrudintino, la reĝo, kiun neniu ĝis tiam kuraĝis
   tiamaniere maltimi, ekkriis al ŝi laŭtege:</p>

   <p>— Kion vi venas fari tien ĉi, maljunulino, kaj de kie vi prenis,
   homvizaĝa skeleto, la kuraĝon forŝteli la lignon de mia bieno? Kia
   balailo povis vin veturigi trans la murojn kaj fosaĵojn de mia parko?
   Nu, forkuru de tie ĉi, kaj akcelu, sorĉistino, aŭ mi tuj sur vin ĵetos
   mian viandaman hundaron!</p>

   <p>Sed la maljunulino ne movis sin kaj ŝajnis esti nenion aŭdinta.
   Diabla rido malfermis ŝiajn maldikajn lipojn kaj per sibla voĉo:</p>

   <p>— Ho! la plej bona el la princoj, ŝi diris, jen vi tre
   ĝustatempe alvenis por helpi, ke mi ŝarĝu tiun ĉi lignon sur mian
   dorson. Nu, saltu de ĉevalo, kaj kvankam mi estas maljuna kaj malbela,
   tamen estu afabla kaj donu al mi helpon, Via Bela Moŝto!</p>

   <p>Ĉe tiu ofenda parolado, la reĝo unue paliĝis, poste fariĝis
   puncokolora. Stariĝante sur sia ĉevalo, kun okulo brilanta pro kolero:
   </p>

   <p>— Mia vipo pagos al vi la salajron de tia insulto!</p>

   <p>Li ekkriis, jam preta frapi; sed lia brako rigidiĝis kaj ne
   surfalis. Stranga senforteco paralizis lian korpon.</p>

   <p>— Reĝo, diris grince la maljunulino, lernu koni, kiu mi estas.
   Neniu senpune minacis Terason, kaj vi mem pri tio baldaŭ pentos.
   Adiaŭ!</p>
<!-- Page Nr: 6 -->
<span class='pagenum'>
    <a id="Page_6">[6]</a>
</span>
   <p>Same kiel malreala sonĝo ĉe vekiĝo disvaporiĝas, tiel l’ abomena
   maljunulino kune kun sia branĉofasko malaperis. Kaj en la nebulega
   parko plidensiĝis malhelaĵo plena je misteraj bruoj kaj mallaŭtaj
   murmuroj, kaj la folioj ekfalis de la moviĝantaj branĉoj.</p>
   
   <p>Diskareso, kontraŭvole ankoraŭ tremetanta, ekaŭskultis:</p>
   
   <p>«Dank’ al Dio, mi aŭdas la sonon de la ĉaskorno. Mia hundaro
   alproksimiĝas. Mi iru, kaj forlasu tiujn funebrajn lokojn».</p>

   <p>Kaj dum en la malalta ĉielo disvastiĝas la mallumo, sekvata de
   ĉiuj siaj korteganoj kaj servistoj, la reĝo penseme reiris la vojon al
   la palaco.</p>
</div>

<div class="chapter mt1">
   <h2>LA ĜARDENO</h2>

   <p>Kial ĉiuflanke tiuj vagaj lumoj? Tiuj plendaj voĉoj? Ĉe l’
   antaŭaĵo de la nigra palaco lumas ĉiu fenestro. Ĉie, en la ĝardenoj,
   en la kortoj, sub la pordegoj, disvagas servistoj kaj servistinoj,
   portante torĉojn. Estas la horo de la dormo, kaj neniu dormas. Tra la
   silento de la nokto aŭdiĝas krioj: «Orluĉjo! Orluĉjo!» Ĉu do la morto
   frapis la reĝan loĝejon, ĉar tiel malgaje ploregas kaj ĝemas la
   funebra sonorilo? Ĉu la filon de la reĝo forrabis la fatalo, apenaŭ en
   la mateno de lia vivo? Sed la reĝo jam konas la malĝojegan novaĵon,
   kiu pistas lian patran koron! Li scias, ke Orluĉjo malaperis!</p>

   <p>Kiel okazis tiu malfeliĉo? La infano estis ludinta la tutan matenon;
   poste li ellernis siajn lecionojn obeeme; poste, vespere, denove en la
   ĉarma ĝardeno, tute parfumita de floroj, tute kovrita de branĉetoj, li
   pasigis mallongajn horojn,
<!-- Page Nr: 7 -->
<span class='pagenum'>
    <a id="Page_7">[7]</a>
</span>
   jen deŝirante maturajn fragojn, jen persekutante orajn papiliojn. Lia
   patrino apud li rigardis lian ludon per karesa rigardo, kiam subite,
   de la ĉielo unumomente mallumigita, surfalis nubo kvazaŭ vastega vualo,
   kaj nokto kovris ĉion. Tio ĉi daŭris nur unu momenton, daŭron de fulmo;
   sed kiam la tago reaperis, ho ve! Orluĉjo jam ne estis apud sia
   patrino!</p>

   <p>Aristino sin deturnas kaj pensas, ke ŝi sonĝis. «Ĉu li forkuris?
   Ĉu oni lin forrabis? Orluĉjo forrabita! Ne, tio ne estus ebla! Tion
   Dio ne permesus! Ne, ne! Li ne estas for! Kie li povas sin kaŝi, la
   infano, la ludema infano, kiu devigas min tiamaniere serĉi? En tiu ĉi
   arbareto, eble? Ho, mortiga timo? Tie li ne estas. Filo mia, kompatu
   miajn larmojn! Finu tiun ĉi kruelan ludon! Orluĉjo! Orluĉjo!»</p>

   <p>Sed vane la patrino vokas, vokas denove. Neniu respondas, kaj
   jam la nokto falas sur la floran ĝardenon mutan kiel tombo!</p>
</div>

<div class="chapter mt1">
   <h2>LA LAGETO</h2>

   <p>Kiel vundita leono, blekeganta pro doloro, Diskareso ne povas
   kredi sian malfeliĉon! Ĉe la lokoj, kiuj konservis ian postsignon de
   lia filo, li vagas la tutan nokton senlace, serĉante, esplorante, sed
   vane!</p>

   <p>Fine ekaperas la tago, kaj matenruĝo lumigas al la ĝardeno, kie
   la reĝo ankoraŭ serĉadas.</p>

   <p>Li krias: «Bedoj, laŭboj, arbaretoj, ĉio estu vizitata! La lageto!
   Kiu iris tiun flankon? Neniu! Dio! La lageto! Se en ĝian akvon li
   estus englutita! Ni kuru! Jen estas ĝiaj glitigaj randoj, ĝia
<!-- Page Nr: 8 -->
<span class='pagenum'>
    <a id="Page_8">[8]</a>
</span>
   alloga supraĵo! Ho, lageto! Parolu! Ĉu vere Luĉjo en vian profundaĵon
   subakviĝis? Kion mi vidas? Ĉu rebrilon de la suno? Sed ne: sur l’
   akvo tie, malproksime, naĝas plumo, rozkolora plumo, simila je tiu,
   kiun la infano starigis sur sia ĉapo. La sama! La sama! Abomena
   certiĝo! Mia filo, mia malfeliĉa fileto en la lagon dronis!»</p>

   <p>Kaj la reĝo falas, kiel kverko tondre batita, kaj liaj ĝemoj,
   liaj ploregoj, liaj sovaĝaj krioj frosttremigas la ĉeestantaron.</p>

   <p>Sed baldaŭ relevante sian ordoneman frunton:</p>

   <p>«Lian korpon! Mi volas lian korpon! Redonu lian karan korpon,
   ho, lageto! Mi volas revidi lian mortan restaĵon kaj liajn belajn
   okulojn fermitajn de l’ eterna nokto, kaj lian buŝon, kaj liajn
   longajn orajn harojn tiel ofte karesitajn! Ĉiuj! Kuru, subiĝu, serĉu
   en l’ akvon profundan! Realportu mian filon! Ho, kara blonda kapo!
   Luĉjo, sola amo, sola trezoro mia! Venu, antaŭ ol morti, mi volas
   vidi vin ree!»</p>

   <p>Sed la akvaro, en ĉiu angulo vane esplorita, ne redonis la
   karegan restaĵon. Nek la ĝardeno, nek la lageto liveris sian sekreton!</p>
</div>

<div class="chapter mt1">
   <h2>LA BIRDO</h2>

   <p>En la dezerta palaco ploras la malfeliĉega reĝino. Dum unu nokto
   ŝiaj haroj elblankiĝis. Sub la premega ĉagreno, ŝia tuta korpo
   fleksiĝis, kiel dolĉa kaj kaduka floro disŝirita de fulmotondro.
   Apud la fermita vitraro de alta fenestro, kie pendas longafalde
   veluraj kurtenoj, ŝi revas, kaj larmoj falas de ŝiaj okuloj. Senmova
   en ombro kaj vestita per nigraj vestoj, pala kaj senvarma, ŝi ŝajnus
<!-- Page Nr: 9 -->
<span class='pagenum'>
    <a id="Page_9">[9]</a>
</span>
   funebra statuo, se ĝemoj iafoje ne sublevus ŝian bruston. Rozlinjo
   metis sub la piedoj de sia patrino kusenon kaj sidiĝis tie por plori
   kune kun ŝi silente, kun sia mano en la mano patrina.</p>

   <p>Ekstere, la naturo mem funebras. Sub ĉielo sufoka kaj nigra
   turniĝas dise blankaj neĝeroj. La lumo deiras el la tago mallongiĝanta
   kaj la vento jen murmuregas, jen malgajege ĝemas.</p>

   <p>Subite mallaŭta puŝo al la vitraĵo ektintis. Kiu frapis tiel?
   Kiu frapas ree? Ĉar la bruo rekomenciĝas: oni kredus alvokon; ĝi
   kvazaŭ diras: «Malfermu, malfermu je nomo de l’ ĉielo!» Sed kia
   nekonata gasto povas tiahore peti rifuĝon de la malĝoja loĝejo?</p>

   <p>La vitraĵo denove tremetas sub la ripetitaj puŝoj. Rozlinjo
   ekskuetiĝas; ŝiaj okuloj serĉas, de kie povas veni tia stranga bruo;
   ŝi rigardas al la fenestro kaj vidas, ĉe la flavblanka lumeto de l’
   baldaŭ mortonta tago, tre malgrandan birdidon, kun malfermata flugilo,
   beke frapantan sur la vitraĵon.</p>

   <p>«Patrino, ŝi diras, patrino, alproksimiĝu, mi petas. Vidu tiun
   birdideton de l’ uragano batatan: ĝi estas malvarma, malsata. Ni
   malfermu al ĝi. Diru, ĉu vi volas?»</p>

   <p>La birdo ilin vidas; ĝi krias, sin alĵetas al ili, puŝante sian
   maldikan korpon kontraŭ la kruelajn fenestrojn. La vitraĵo
   malfermiĝas; tiam, spiregante, ekscitegata, kvazaŭ vojaĝanto de siaj
   familianoj atendata, ĝi rapidas kaj, gvidate de l’ altiranta
   instinkto, alflugas sin kaŝi en la bruston de l’ reĝino.</p>

   <p>«Ha! malgranda petegulo, ŝi diris, restu tie! Se de la patrina nesto
   vin ekzilis uragano, se—kiel mian Luĉjon—vin, kompatindan orfon
<!-- Page Nr: 10 -->
<span class='pagenum'>
    <a id="Page_10">[10]</a>
</span>
   vagantan, maldolĉa fatalo forrabis de via patrino, apud nin ja la
   ĉielo vin sendas hodiaŭ! Restu: ni amos vin pro memoro lia.»</p>

   <p>Ĉe tiu dolĉa voĉo la birdo ŝajnas reviviĝi, kaj Rozlinjo
   ekkrias: «Ĝi nin komprenas eble? Jes, pri tio mi estas preskaŭ certa!
   Ho, kiel gracia ĝi estas! Kaj kia inteligento ekbrilas en ĝiaj okuloj:
   ĝi ŝajnas disdoni inter ni siajn amikaĵojn kaj veni renkonte al ĉiuj
   niaj karesoj, kvazaŭ ĝi deziras tiel nin konsoli! Kiom nia Luĉjo ĝin
   amegus ankaŭ, patrino, se li povus vidi tiun belan tremantan birdon,
   kies dolĉa rigardo similas al lia. Ho, Dio! Se ĝi estus li, li, nia
   Orluĉjo! Vidu kiel belajn orajn rebrilojn havas ĝia plumaro; ĉu ĝi ne
   portas ĉe la frunto saman rozkoloran tufon? Tiel same en la fabeloj
   oni metamorfoziĝas. Tion ja mi legis tre ofte. Patrino, se ĝi estus
   li, kiun al lia patrino, al lia fratino hodiaŭ redonis Dio!»</p>

   <p>Ilia ŝanceliĝanta koro timas elpenetri tiun misteron. Sed dubo
   en ili restas, kiu miksas kun ilia malĝojo sekretan dolĉecon, kvankam
   la patrino ne kuraĝas tion konfesi al la fratino...</p>
</div>

<div class="chapter mt1">
   <h2>L’ ANONCOJ</h2>

   <p>Ses monatoj forpasis.</p>

   <p>Juna printempo ridetas, orante la ĉielan bluaĵon, verdigante l’
   arbarojn, florigante l’ arbetaĵojn, ĉien metante nestojn, el kiuj
   eliras kantoj. Sed vane la naturo pli bela reviviĝas: la vundo ĉe la
   reĝa koro ĉiam nove sangadas.</p>

   <p>Kio fariĝis el lia filo? Ju pli li pripensas, des malpli li povas
   kredi lian morton. Senĉese la maljunulino kaj ŝia minaco revenas al
   lia spirito, kaj
<!-- Page Nr: 11 -->
<span class='pagenum'>
    <a id="Page_11">[11]</a>
</span>
   en liaj vejnoj frostiĝas la sango. Sendube en ia kamero, en nekonata
   angulo, Luĉjo estas enŝlosita de tiu abomena monstro. Kiu scios
   ĝin? Kiu povos eltrovi lian kaŝejon? Sed ĉu estas ia sekreto, kiun
   ora potenco ne aĉetos?</p>

   <p>Rapide, cent avizoj en ĉiuj lokoj estas afiŝitaj ĉe la muroj,
   vojkrucoj, pordoj, bazaroj; ili sciigas de unu al alia limo de la
   lando, ke la reĝo donos trionon de sia trezoro, al kiu retrovis
   reĝidon Orluĉjon.</p>

   <p>Granda ekscitiĝo! De ĉie alkurintaj por legi l’ afiŝojn, amasoj
   kolektiĝas sur stratoj. Sed neniu al la reĝo venas por postuli tiun
   trionon de lia trezoro, kiun li promesis doni.</p>

   <p>Tiam denove krianoncistoj, milope, antaŭpaŝataj de tamburistoj,
   iradas, kriante tra urboj kaj vilaĝegoj, ke la reĝo donos sian plej
   belan provincon, al kiu retrovis reĝidon Orluĉjon.</p>

   <p>Kaj ĉie, infanoj, altiritaj de l’ bruo, akompaniras la
   krianoncistojn. Sed neniu al la patra palaco rekondukas la reĝidan
   infanon rabitan de la senkompata maljunulino.</p>

   <p>La reĝo obstinas: «Iru, afiŝu kaj kriu, kaj per ĉiuj rimedoj en
   ĉiuj lokoj publikigu, ke la reĝo, kian ajn prezon oni postulos de li,
   estas preta doni ĉion al kiu retrovis reĝidon Orluĉjon, eĉ se oni
   postulos la manon de lia filino Rozlinjo!»</p>

   <p>La novaĵo, ekbruegante kiel tondrobato, unumomente disflugas ĝis
   ekstremoj de l’ tero. Kaj jen unu matenon, la reĝa ĉambelano venas por
   anonci al la reĝo, ke rajda kuriero por li ĵus alportis pergamenon
   sigelitan per nigra vakso kaj kovritan per signoj de sorĉlibro. Rapide
   la reĝo rompis la sigelojn kaj legas.</p>
<!-- Page Nr: 12 -->
<span class='pagenum'>
    <a id="Page_12">[12]</a>
</span>
   <p>«Reĝo Diskareso, saluton! La plejpotenca magiisto Pseŭtareso,
   kalkulante vian promeson kaj donon de via filino, elpetas la honoron
   aniĝi vian familion kaj promesas siavice, laŭ la kontrakto, kiun vi
   faris, ke li post tri tagoj interŝanĝe al vi redonos vian filon.»</p>

   <p>Leginte tiun mallongan kaj strangan sendaĵon, la patro
   ekscitiĝas tiel subite, tiel forte, ke li preskaŭ svenas, en unu
   momento subpremegite de ĝojo kaj surprizo.</p>

   <p>«Post tri tagoj! Li do vivas! Pri tio mi ĉiam estis certa
   kontraŭ ĉiu evidento! Li vivas! Kaj post tri tagoj, mian filon, mian
   Orluĉjon, mi povas ree vidi kaj kisi ankoraŭ! Kuru, kaj informu la
   reĝinon kaj la reĝidinon, ke la reĝido vivas, ke ilia funebro devas
   ĉesiĝi, ke fine post tri tagoj estos al ili redonita li, kiun ili
   kredis por ĉiam perdita. Por saluti mian filon, mi volas, ke ĉio
   pretiĝu! La tago de lia reveno devas esti tago festa! Per dancoj,
   kantoj, ludoj kaj turniroj, akceptu ĝoje, popolo, la heredonton de
   viaj reĝoj!»</p>
</div>

<div class="chapter mt1">
   <h2>LA MAGIISTO</h2>

   <p>La tria tago lumas kaj la sonantaj sonoriloj kantas super l’ urbego
   per siaj zumaj voĉoj. Vekitaj antaŭ la tagiĝo, laboristoj, kamparanoj
   kaj burĝoj kaj soldatoj kaj pastroj kaj korteganoj, la popolamaso kun
   mil ekbruoj paŝadas; ĉe la fenestroj plaŭdas flagoj. Muroj kaj sojloj
   domaj malaperas, tegite per florgirlandoj kaj verdaj foliaĵoj. Granda
   triumfarko, ĉe ĉiu stratangulo, malfermas sian vastegan pordon tra kiu
   l’ amaso sin puŝas. Trumpetoj kaj ĉaskornoj, bastamburoj kaj
<!-- Page Nr: 13 -->
<span class='pagenum'>
    <a id="Page_13">[13]</a>
</span>
   violonoj lacigas la eĥojn per siaj bruaj rekantaĵoj; kaj la danco,
   kuntrenante la parojn en sia ondaro, ĉe ĉiu vojkruco disvolviĝas.</p>

   <p>Fiera kaj superanta l’ urbon kaj antaŭurbon, la palaco starigas
   en la ĉielo siajn kvar turojn kaj duoblan frunton, kie laŭlonge de l’
   tegmento flugadas cent standardoj plenstreĉitaj de l’ vento.</p>

   <p>En honorsalono, ĉirkaŭata de siaj korteganoj, Diskareso sidas
   sur orita trono. Tri noktojn li ne povis fermi la okulojn, kaj lia
   palega frunto malfacilege subtenas la pezon de l’ diademo. Apud lia
   flanko la reĝino, ĉiam pala kaj malgaja, sentas sian koron ekscitata
   de stranga malkvieto. Vane ŝi penas rideti kaj sin mallaŭdas
   konservadi malgraŭ ĉio funebron en fundo de l’ animo. Kial en tiu
   momento, kiam ŝia filo devus okupi sola ŝian spiriton, ŝi pensas pri
   la sekreto de l’ kara rozkolora birdeto, kiun tiel rapide alprenis ŝi
   kaj Rozlinjo? Kia malsaĝa turniĝo miksas en ŝia cerbo figuron de ŝia
   filo kun tiu de l’ birdo? Apud ŝi staras Rozlinjo tiel tremanta, kiel
   ŝi. Kiam finiĝos tiu morta atendado?</p>

   <p>Dek du batoj sur la sonorilego malrapide sonoras. Jen la horo:
   terurega kaj mallaŭta, kvazaŭ blekego murmuregas, ŝvelas,
   alproksimiĝas, plenigas la vastegan salonon, poste estingiĝas, poste
   renaskiĝas kaj rekomenciĝas senfine:</p>

   <p>«Jen li! jen li! Orluĉjo! Orluĉjo!»</p>

   <p>Ĉiuj okuloj sin turnis al l’ alta koridoro, kie, en kadraĵon de
   l’ pordo, fine ekaperas Ludviko, la blondkapa infano, havanta ankoraŭ
   ĉe sia ĉapelo la rozan plumon, eble iom kreskinta, sed ĉiam same bela.
   </p>

   <p>Nekonatulo lin tenas je la mano. Li ŝajnas
<!-- Page Nr: 14 -->
<span class='pagenum'>
    <a id="Page_14">[14]</a>
</span>
   demono marŝanta apud anĝelo. Ho, kia malluma vizaĝo kaj timiga
   rigardo! Senkompata krueleco lumas en lia fiksa okulo; malamo kaj
   malestimo sulkigas lian malafablan frunton, dum falsa rido grimacas
   sur liaj lipoj. Altkreska, sed distordita kaj fleksita, li havas
   monstran mienon de abortita grandegulo. Purpurnigra mantelo kovras
   lian malgracian korpon kaj sur lia ĉapo brilas grandega diamanto.
   </p>

   <p>Tiel la blonda infano kaj tiu malbelega viro, tenante sin ĉe
   mano, alpaŝas ambaŭ al la trono, el kiu la reĝo malrapide sin levas
   ensorĉite, spiregante, kvazaŭ enreviĝinte. Tiam la viro, per akra
   voĉo:</p>

   <p>«Reĝo Diskareso, mi diras al vi saluton, mi, magiisto
   Pseŭtareso, kaj mi venas, dezirante aniĝi vian familion, por al vi
   redoni vian filon kaj ricevi vian filinon, laŭ la kontrakto de vi mem
   subskribita.»</p>

   <p>Kaj la monstro malbelege ridetas al Rozlilio:</p>

   <p>«Eksciu ĉiuj, li aldiras, ke en tragedia batalo mi sola venkis
   Terason kaj ŝian magian povon. Arto mia liberigis vian princon
   Ludvikon. Tiu ĉi diamanto, kiu brilas antaŭ viaj ekblindigitaj okuloj,
   estas la talismano de l’ maljuna sorĉistino, kiu ĝin faligis post mia
   venko. Reĝo, mi al vi redonas vian filon: vi, princino, akceptu tiun
   karan garantiaĵon de nia feliĉo.»</p>

   <p>Subite, li disligas la ŝtonon fiksitan sur lia ĉapo kaj, sin
   klinante al Rozlilio, etendis al ŝi neatendite en siaj kroĉaj
   fingroj la grandegan diamanton. Jam lia skeleta mano preskaŭ ŝin
   tuŝas. Sed Rozlilio antaŭ lia malalta frunto, liaj strabaj okuloj,
   timege sin ĵetas malantaŭen kaj, elpuŝante grandan krion, ekfalas
   kaj sur la pavimon
<!-- Page Nr: 15 -->
<span class='pagenum'>
    <a id="Page_15">[15]</a>
</span>
   frapas sian kapon. La korteganoj en malordo ĉirkaŭamasiĝas; la
   reĝino en siaj brakoj forportas la princinon.</p>

   <p>Ho ve! Muta kaj malvarma, Ludviko ne kuras ŝin kisi kaj
   malatente rigardas ŝin preterpasantan. Kion tio signifas? Ĉu lia animo
   perdiĝis? Ĉu li ĝin liveris al la malnobla sorĉistino? Aŭ ĉu deprenis
   ĝin ankaŭ tiu ĉi rabisto, malbena magiisto, kiu venas por forpreni
   lian fratinon?</p>
</div>

<div class="chapter mt1">
   <h2>LA FEINO</h2>

   <p>Noktomezo! Urbo kaj palaco, ĉio dormas. Sola Aristino maldormas
   en sia preĝoĉambro. De kiam Orludviko kaj Pseŭtareso estas tie, jam
   pli ol unu nokto por ŝi tiele forfluis sendorme, en larmoj kaj
   preĝado. Timo kaj ĉagreno mordetas duope ŝian malfeliĉan koron;
   ĉiutage, alvokante l’ abomenan kontrakton, la terura magiisto minacas,
   furiozas, kaj de l’ malkuraĝa reĝo postulas sian oferaĵon; ŝi povis
   ĝis nun prokrasti la momenton, kiam la reĝo devos plenumi sian
   kruelegan ĵuron; sed se la ĉielo ne baldaŭ helpos al ŝi, tiam post
   nelonge, eble morgaŭ, ŝi devos cedi. Vidi tiun ĉastan virginon
   fordonitan al tiu malbenito, vidi tiun belan lilion malsanktigitan de
   tia malpura monstro! Dio, ne permesu tian malpiaĵon, kaj rompu tiun
   edziĝon!</p>

   <p>Almenaŭ se la reveno de la tiel longe plorita filo enverŝus iom da
   konsolo en ŝian disŝiritan koron! Sed kontraŭe: el ŝiaj doloroj la
   plej maldolĉa estas kaŭzata de tiu filo, de nun fremda al sia patrino;
   ĉar l’ infano rekondukita de malnobla Pseŭtareso, se li havas harojn
   kaj trajtojn de Orluĉjo, ne havas lian dolĉan rigardon nek lian
   senkulpan animon,
<!-- Page Nr: 16 -->
<span class='pagenum'>
    <a id="Page_16">[16]</a>
</span>
   puran kiel matenruĝo. Liaj okuloj havas la malĉarman brilon de la
   dube bluaj glaciaroj; li ŝatas nur ludojn kaj plezurojn maldelikatajn,
   kaj lia koro, antaŭe tiel amplena, nun kun malafableco sin maldonas
   kaj forpelas ĉiun kareson. Perfortema kaj malsincera, hipokrita kaj
   ĵaluzema, li estas kiel infano nutrita ĉe lupoj!</p>

   <p>Tamen, ĉu estas eble, ke ses monatoj lin ŝanĝis tiamaniere, ke
   sole postvivas lia korpo kaj mortis lia animo? Aŭ pli ĝuste, ĉu animo
   de demono, preninte lian formon kaj nomon, sin kaŝas en lia korpo?</p>

   <p>Kiu alia ol demono estus levinta sian manon por surbati sian
   surprizegitan patrinon? Ankoraŭ nun ŝi tremas, tion pripensante.
   Freneza, kun saŭmanta lipo kaj okulo sange ruĝa, kvazaŭ juna tigrido
   soifanta buĉadon, Ludviko, kun koleregaj kaj furiozaj krioj,
   ĉiuflanken persekutas la malfeliĉan birdeton, kiu forflugas timege. La
   senhontulo ĝin insultas kaj malbone kulpigas, ke ĝi forrabas la
   kisojn, de li mem rifuzatajn.</p>

   <p>«Ha! mia patrino kaj fratino vin prenis en sian amikadon? Mi tuj
   sufokas vin senbedaŭre, senkompate!»</p>

   <p>Jam lia larĝe streĉita mano aletendiĝas sed la birdo forflugas
   kaj rifuĝas en la bruston de Aristino, kvazaŭ tien serĉante la
   nepenetreblan rifuĝejon, kiu sola povas ĝin ŝirmi.</p>

   <p>Ludviko alkuras kaj freneze levas manon minacantan al la
   malfeliĉega patrino. Kiu scias, kien blinda ekscito puŝus lin, se la
   reĝino ne kaptus lian brakon kaj fleksus ĝis tero la krimeman infanon
   pretan bati sian patrinon!</p>

   <p>Ha! Nun ja ŝia filo estas perdita; kaj centoble
<!-- Page Nr: 17 -->
<span class='pagenum'>
    <a id="Page_17">[17]</a>
</span>
   pli bone estus tute ne lin redoni, ol redoni — Dio bona! pardonu
   tiun blasfemon! — tiel monstre malsaman! </p>

   <p>Kion fari? Kien sin turni? De kie helpo? Kaj pensema, Aristino
   ree vidas la pasintajn tagojn, kiam junulino, en la kortego de sia
   patro, inter tiom da nobeloj por ŝi vetbatalemaj, ŝi rimarkis la
   princon Diskareson kaj lian fieran mienon kaj liajn virajn ĉarmojn. La
   reĝo, pli klarvida, deziris alian bofilon. Sed ĉu donita koro povas
   sin repreni? Vane ŝia baptopatrino, feino Smeraldino, antaŭdiras al ŝi
   maltrankvilojn kaj ĉagrenojn senfinajn: ŝi malcedas eĉ al sia kara
   baptopatrino! De tiam, kolerante, la feino malaperis.</p>

   <p>«Ha! murmuras Aristino, se mi antaŭe kredus al vi, baptopatrino,
   via mano sendube forigus la malbonojn, kiujn la fatalo semis sur mia
   vojo! Vi amis min iam, vi venis ĉiutage min flegi en mia lulilo. Kaj
   poste, instruoj, konsiloj, karesoj redonis al mi amaĵojn de mia
   entombigita patrino. Pro tiuj karaj ligiloj, per kiuj estas ligitaj
   niaj koroj, kompatu min, pardonu, forgesu! Mi estis maldanka kaj
   malsaĝa kaj konfesas mian kulpon. Sed vi sola povas nin savi de nia
   gasto, forŝiri mian Rozlinjon de tiu infera viro kaj redoni al mia
   Ludviko lian virgan ĉarmon. Kompatu! Helpu al mi, baptopatrino!»</p>

   <p>Senespera, tiel plendegas la reĝino.</p>

   <p>Sed laŭgrade peza dormo ŝin penetras; ŝiaj okuloj malfermiĝas,
   ŝia kapo refalas kaj la pensado en ŝia cerbo haltas...</p>

   <p>Jen blanka, dolĉa kaj supernatura helaĵo plenigas la spacon. En tiu
   arĝenta glorkrono, feino Smeraldino aperas: ŝia rigardo sur Aristinon
<!-- Page Nr: 18 -->
<span class='pagenum'>
    <a id="Page_18">[18]</a>
</span>
   kliniĝas, plena de karesa kompato, kaj ŝia buŝo ridetas:</p>

   <p>«Filino mia, ŝi diras, trankviliĝu. Viaj kulpoj estas
   pardonitaj; mi kompatas viajn larmojn. Aŭskultu: mi venas por fini
   viajn turmentojn.</p>

   <p>«Morgaŭ, antaŭ la nekromanto, vi ŝajnigos malrifuzi al via edzo
   vian plenan konsenton. Sed vi postulos, ke oni elektu interŝanĝe, por
   benigi l’ edziĝon de l’ anĝelo kaj de l’ demono, la preĝejon dediĉitan
   al via avo Artuso. Tie sub la ĥorejo de la baziliko, en la kripto,
   ripozas la restaĵo de l’ sanktulo. Zorgu, ke en la ĥorejo Pseŭtareso
   kaj via filo super la kripto kune sidu: ĉu ne tute dece, ke l’ infano,
   kiun li savis, sidos ĉe lia flanko, partoprenante lian ĝojon?</p>

   <p>«Precipe metu en vian bruston kaj kaŝu la karan birdeton, pri
   kiu via filo ĵaluzas. Plu ne timu la magiiston. Jen, prenu tiun ĉi
   ringon, sur kiu brilas smeraldo, kaj, kiam vi volos vidi viajn
   malamikojn venkitaj, al ili etendu vian manon, alvokante Artuson.</p>

   <p>«Jen, mi inspiros al vi ĉion, kion vi devos fari. Intertempe
   estu kvieta kaj konfida, esperu! Adiaŭ, filino mia!»</p>

   <p>Kaj l’ ombro forviŝas unumomente la figuron de la feino kaj ŝian
   brilegan glorkronon.</p>

   <p>La reĝino malrapide vekiĝas kaj demandas sin ĉu ŝi ne sonĝis.
   Sed ne, ĉar ŝi havas ankoraŭ ĉe sia fingro la ringon, sur kiu brilas
   smeraldo. Kaj kun la naskiĝanta tago, en ŝia animo renaskiĝas kuraĝo
   kaj espero.</p>
</div>

<!-- Page Nr: 19 -->
<span class='pagenum'>
    <a id="Page_19">[19]</a>
</span>
<div class="chapter mt1">
   <h2>LA PATRINO</h2>

   <p>En la turoj sonoras la sonoriloj, kutimaj kantistoj de triumfoj
   aŭ malvenkoj, de festoj aŭ funebroj, de ĉiuj faritaĵoj en homaj
   urbegoj. Sed hodiaŭ ili devas kanti laŭ la plej malĝoja tono: hodiaŭ
   Pseŭtareso edziĝos je Rozlilio.</p>

   <p>Jam la preĝejo estas preta kaj ĝiaj arkaĵoj estas ĉie ornamitaj
   per rozoj kaj lilioj. Laŭlonge de la vastaj navoj, ĉe la muroj pendas
   blankaj drapiraĵoj florigitaj per lilioj kaj rozoj. L’ altaro,
   iluminata de vaksokandeloj, elbrilegas.</p>

   <p>En la ĥorejo, restarigante sian rabistan kapon, la tremiga
   sorĉisto, plena de sovaĝa ĝojo, kun okulo duonfermita, ŝajnas observi
   sian kaptaĵon, Rozlilion. Apud li, Orludviko sidas, kaj liaj okuloj
   havas la saman rigardon kruelege ĝojan. Kontraŭ ili la gereĝoj sidas
   sur trono, vestitaj je purpuro kaj kapzonitaj je krono; kaj Rozlilio,
   surgenue, fiksante l’ okulon al l’ altaro, kiel oferaĵo rezignacie
   atendas la mortigan baton, estas pli pala ol la linaĵo vualanta ŝian
   vizaĝon aŭ la oranĝfloro ornamanta ŝian korsaĵon.</p>

   <p>Jen, ekĝemante kaj murmuregante, l’ orgeno sonigas siajn
   sennombrajn voĉojn. L’ edziĝa himno, ripetata de la popolamaso,
   suprenflugas kaj, kvazaŭ torento, sub l’ arkaĵaro disfalas. Jam
   alvenis la fatala momento! Sin turninte al la gefianĉoj, la pastro
   vokas ilin al l’ altaro:</p>

   <p>«Alpaŝu, li diras, kaj venu peti de Dio mem, ke li donu al viaj
   deziroj superegan sankcion.»</p>

   <p>Kio! ĉu l’ aventuristo estas do triumfonta? Aristino tremas kaj
   sentas sin sufokiĝanta de timego: ĉu ŝi scios plenumi sian taskon?
   Sed baldaŭ,
<!-- Page Nr: 20 -->
<span class='pagenum'>
    <a id="Page_20">[20]</a>
</span>
   sin forpreninte de tiu malkuraĝa teruro, ŝi pensas pri la feino kaj
   sentas sin plena de nekonita forteco; ŝi scias, ŝi volas, kion estas
   necese diri kaj fari: stare, kun alta frunto, per kvieta kaj laŭta
   voĉo, ŝi parolas:</p>

   <p>«Haltu, Pseŭtareso, kaj vi, popolo, aŭskultu! — Ho, Sankta Reĝo,
   mia propra prapatro, prapatro de Rozlinjo, el la fundo de tiu kripto,
   kie Via cindro ripozas, Artuso, el la ĉielo, Via eterna loĝejo, aŭdu
   min! Mi Vin alvokas en tiu solena tago! Konsentu elaperigi antaŭ niaj
   okuloj Vian potencon, konfuzi la mensogon kaj venĝi la senkulpecon! Se
   la viro, kiu diras sin Pseŭtareso la Magiisto, vere savis mian filon
   kaj do ne estas falsisto, li sin levu, li parolu, kaj alĵuru Vian
   sanktan Nomon kaj Vian benan cindron. Sed se li ŝanceliĝas, se li
   tremas antaŭ la provo, Vi en inferon ĵetu l’ abomenindan trompinton!»
   </p>

   <p>Kaj, etendante sian manon, sur kiu brilas la smeraldo:</p>

   <p>«Levu vin, ŝi diras al Pseŭtareso, kaj venu preni mian filinon,
   se vi kuraĝas.»</p>

   <p>Neaŭdita mirindaĵo! La viro sin svingas, sed vane: lia tuta
   forto pereis; la ĉerkujo de l’ sanktulo, kiel nevenkebla magneto,
   fiksas kaj haltigas ĉe la tero liajn senmovajn piedojn. Li sin tordas,
   li ŝaŭmas, kaj el liaj palegaj lipoj elfluas la plej malbelegaj
   blasfemoj. Li krias: «Al mi, filo mia! Al mi, helpu!» Sed liaj brakoj
   vane serĉas Ludvikon.</p>

   <p>Same tenata, kiel li, de nevidebla kateno, Ludviko restas
   surgenue sub mano de l’ reĝino. Kaj ambaŭ, subpremitaj, tremantaj,
   konsumas sian furiozon per senefikaj penadoj.</p>
<!-- Page Nr: 21 -->
<span class='pagenum'>
    <a id="Page_21">[21]</a>
</span>
   <p>La reĝino, vidante sian filon tiel konfuzatan, vane provas
   silentigi la honton kaj kompaton, kiuj elmovas ŝian animon: «Ho, mia
   filo!», ŝi ekkrias.</p>

   <p>Sed ĉe tiu krio, el faldoj de ŝia mantelo forflugas la birdeto,
   kvazaŭ respondanta la voĉon, kiu ĝin vokas: ĝi haltas super ŝia
   frunto, flirtas ĉirkaŭ ŝi.</p>

   <p>La neverŝajna espero, kiu ofte ŝin ekscitis, leviĝas pli forte
   en koro de Aristino: duan fojon ŝi vokas, ŝi krias: «Ho, Luĉjo, filo
   mia!» Je l’ sono de tiu voĉo, l’ ekscitiĝo de l’ birdo pligrandiĝas.
   Sed l’ infano, l’ orhara infano, grimacante, sufokiĝante, kiel besto
   premita en kaptilo, baraktas, kaj liaj trajtoj nenion plu havas de
   homa vizaĝo.</p>

   <p>Tiam la reĝino:</p>

   <p>«Nu, jen vi konfuziĝis, Pseŭtareso, kaj via arto ne vin
   defendis! Mi trenas vin sub mia venĝema mano, kaj mi sola povas meti
   finon al via mizero.</p>

   <p>«Provu do respondi kun sincereco, se vi volas reiri l’ inferon
   en libero. Parolu! Kio fariĝis el mia filo? Kaj kian reton vi teksis
   por rabi aŭ lian korpon aŭ lian animon? Tiun ĉi infanon vi ĵus nomis
   via filo. Li do ne estas mia? Je nomo de Sankta Artuso, parolu!»</p>

   <p>— Ha! li diras, vi do volas, ke mi parolu? Nu, vian filon
   rigardu tie flugantan! Tiu malfortega birdideto, iam forfluginta el
   mia malliberejo, estas via filo; ĉu vi trovas l’ aventuron sufiĉe
   ridinda? Kion pensas pri ĝi via edzo, la fierega Diskareso? Ha! Ha!
   Ha!</p>

   <p>Sed la rido estingiĝis subite en lia gorĝo,
<!-- Page Nr: 22 -->
<span class='pagenum'>
    <a id="Page_22">[22]</a>
</span>
   l’ insulto ekmortis sur liaj lipoj, ĉar la reĝino al li terure
   alpaŝas. Fulmoj elbrilas el ŝiaj okuloj; ŝia brako estas kvazaŭ preta
   elĵeti la tondron: en ŝi oni divenas misteran povon:</p>

   <p>«Monstro, je saviĝo de mia eterna animo, vi restos najlita tie
   ĉi, mi ĵuras, ĝis tago de l’ lasta juĝo, se vi ne...»</p>

   <p>Sed antaŭ ol ŝi finis, la birdeto, flirtante ĉirkaŭ ŝia levita
   mano, tuŝetas la ringon kaj subite haltas, pendigas la flugilojn, kaj
   falas teren. El ĝia korpo, per miraklo nepriskribebla, eliras Ludviko,
   kun sia dolĉa rideto, pura frunto, travidebla rigardo, la vera Ludviko
   fine, kiu ĝoje alsaltas en brakojn de sia patrino!</p>

   <p>La alia, la malvera Ludviko, sur sin prenas abomenan formon de
   etulo, kun mallarĝa frunto, grinca rideto, palpebruma rigardo; li
   aperas tia kia li estas: terurega abortulo, inda filo de sorĉistino.
   </p>

   <p>Apud li, Teraso, malaperigante Pseŭtareson, reaperas kaj
   reprenas siajn verajn trajtojn, rondan okulon, hokan nazon; malgracia,
   senkarna, duonfleksita, tenante bastonon en la mano, ŝi fine montriĝas
   tia, kian la reĝo vidis ŝin sur sia vojo:</p>

   <p>«Reĝo, ĉu vi rekonas min, ŝi diras, kaj ĉu mi povas pensi, ke vi
   konservis memoron pri nia interparolado? Vi minacis min: ĉu mi sciis
   taŭge vin puni? Zorgu, ke la instruo utilu al vi estonte. Imitante l’
   ekzemplan dolĉecon de Aristino, lernu kvietigi vian koleron, aŭ timu,
   ke iam l’ animo de Orludviko ree malaperos! Adiaŭ!»</p>

   <p>Same kiel en aero forflugas pasanta ombro, tiel la maljunulino
   kaj l’ abortulo fluidiĝis en la spaco.</p>
<!-- Page Nr: 23 -->
<span class='pagenum'>
    <a id="Page_23">[23]</a>
</span>
   <p>Hozana! La kantoj sub la profundaj kolonegoj resonas,
   multobligataj senfine de l’ eĥo! Al la ĉielo iras la dankoj de tuta
   popolo pro retrovo de Orluĉjo kaj liberigo de Rozlinjo. Jam ĉiuj
   ĉagrenoj forgesiĝis je la patrinaj karesoj.</p>

   <p>Sed la vera konkludo de tiu ĉi longa rakonto, kiu raportas al ni
   venkon de l’ bono super malbono, estas, ke la reĝo, timante perdi ree
   sian filon, neniam forgesis la konsilon de la maljunulino. Li ellernis
   sin venki, kaj por ĉiu mizerulo sin montris pacienca, humana kaj
   helpema. Kaj la popolo, ravita de tiel bela ŝanĝo, lin nomis Eŭkareso
   la Pardonema.</p>

   <p class="center mt1">
      <img src="images/bird.jpg" alt="Hirundo Fluganta">
   </p>
</div>

<!-- Page Nr: 24 -->
<span class='pagenum'>
    <a id="Page_24">[24]</a>
</span>

   <hr class="full">

<!-- Page Nr: 25 -->
<span class='pagenum mt1'>
    <a id="Page_25">[25]</a>
</span>

<!-- Page Nr: 26 -->
<span class='pagenum'>
    <a id="Page_26">[26]</a>
</span>
<div class="chapter ad mt1">
   <p class="s5">Presa Esperantista Societo, 33, rue Lacépède, Paris.</p>
   <hr>
   <p class="s4">
      La plej malnova el ĉiuj gazetoj Esperantistaj <br>
         <span class="s6">FONDITA EN 1895</span> <br>
      La plej enhavoriĉa! La plej malkara!
   </p>

   <p class="s2 gesperrt mt1">
      LINGVO INTERNACIA
   </p>

   <p class="s5">
      CENTRA ORGANO DE LA ESPERANTISTOJ
   </p>

   <p class="center">
      <span class="italic">Ĉefredaktoro</span>:
         Prof. <span class="smcap">Th.</span>   CART<br>
      <span class="italic">Sekretario</span>: D-ro
      <span class="smcap">P. Corret</span>. —
      <span class="italic">Direktoro</span>:
      <span class="smcap">P. de Lengyel</span>.
   </p>
   <hr>
   <p class="center">
      48 paĝoj. — Aperas regule ĉiumonate.<br>
      Jarabono: 5 fr. (2&#8375;).
   </p>

   <hr class="tb">

   <p class="s3">Kial ĉiu vera Esperantisto devas aboni “Lingvon
      Internacian”?</p>
<div class="char">
   <p>Ĉar ĝi estas la plej energia defendanto de la
      Zamenhofa Esperanto;</p>

   <p>Ĉar ĝi estas skribita en plej bona klasika stilo,
      kaj la tekstoj estas plej zorge elektitaj kaj plej interesaj;</p>

   <p>Ĉar en ĝi la lingvaj demandoj estas pridiskutataj
      de la plej eminentaj kompetentuloj;</p>

   <p>Ĉar ĝi posedas la plej multenombran kaj plej
      internacian korespondantaron;</p>

   <p>Ĉar ĝi estas la plej enhavoriĉa, kaj tamen plej
      malkara gazeto en Esperanto.</p>
</div>
   <p class="mt1" style="text-align: left;">
      «Ĉion alian niaj amikoj povas fari aŭ ne fari, sed kiu ne
      abonas nian standardon, la “Lingvon   Internacian”, tiu ne
      estas Esperantisto.»</p>

   <p class="right15">L. L. ZAMENHOF.</p>

   <span class="left15">(L. I., Junio-Julio 1896.)</span>
</div>
   <hr>

<div class="chapter transnote mt1">
   <p class="s2">
      Notoj de Transskribantoj
   </p>

   <p>La sekvaj ŝanĝoj estis aplikitaj al la teksto:</p>

   <p class="indent">L’ en Esperanto estas ĉiam sekvata de spaco.
   Spaco estis aldonita kiam ajn ellasita de la presisto.</p>
   
   <p class="indent">Sur paĝo 1, “sia” estis ŝanĝita al “ŝia” en
   “kiom ofte ŝia boneco”.</p>   
   
   <p class="indent">Sur paĝo 7, “arbetaroj” estis ŝanĝita al
   “arbaretoj”.</p>

   <p class="indent">Sur paĝo 8, “sajnus” estis ŝanĝita al “ŝajnus” en
   “ŝi ŝajnus funebra statuo”.</p>
   
   <p class="indent">Sur paĝo 12, “baskotamburoj” estis ŝanĝita al
   “bastamburoj” en “ĉaskornoj, bastamburoj kaj”.</p>
   
   <p class="indent">Sur paĝo 19, “Roslilio” estis ŝanĝita al
   “Rozlilio”.</p>

   <p class="indent">Sur paĝo 21, la ferma citaĵo “»” estis forigita
   sekvante “Ha! Ha! Ha!”</p>
   
   <p>Sur paĝo 26, la simbolo ₷ estas por la Esperanta valuto, la
   Spesmilo.</p>

   <p>Nova originala kovrila arto inkluzivita kun ĉi tiu eBook estas
   donita al la publika domeno.</p>

   <p>La paĝnumeroj de la libro estas inkluzivitaj kiel komentoj ene
   de la HTML-teksto.</p>
</div>
   <hr class="chap x-ebookmaker-drop mt1">
</body>
</html>

